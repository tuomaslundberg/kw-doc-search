id,token
3ca6ab7b859b1872333405e89d058c71,<s> ( روزنامہ دنیا کے سنڈے میگزین میں ۱۷ جولائی ۲۰۱۶ء کو شائع ہونے والا انٹرویو ضروری اصلاح و ترمیم کے ساتھ یہاں شائع کیا جا رہا ہے جس پر نظر ثانی مولانا راشدی نے کی ہے۔ انٹرویو نگار رانا محمد آصف تھے۔ ) اب سے ربع صدی قبل کے زمانے کے ایک سرگرم سیاسی کارکن علامہ زاہد الراشدی نے عملی سیاسی سرگرمیوں سے رفتہ رفتہ کنارہ کشی اختیار کر لی ہے لیکن فکری اور تعلیمی سرگرمیوں کے لیے اب بھی کئی تنظیمات اور فورموں سے وابستہ ہیں۔ مولانا فداء الرحمن درخواستی کے ساتھ مل کر ’’پاکستان شریعت کونسل‘‘ کے نام سے ایک فکری فورم قائم کیا۔ اسی طرح لندن میں مولانا محمد عیسیٰ منصوری کے ساتھ مل کر عالمی سطح پر ’’ورلڈ اسلامک فورم‘‘ قائم کیا جو کہ علمی و فکری میدان میں عصر حاضر کے تقاضوں کا احساس اجاگر کرنے میں مصروف ہے اور اس کی سرگرمیوں کا دائرہ برطانیہ، بھارت، پاکستان، بنگلہ دیش اور دیگر ممالک تک پھیلا ہوا ہے۔ بیرون ملک ختم نبوت کانفرنسوں اور ورلڈ اسلامک فورم کی سرگرمیوں کے علاوہ دیگر تعلیمی، دعوتی اور مطالعاتی مقاصد کے لیے کئی ممالک کا سفر کر چکے ہیں۔ سادگی اور بے ساختگی ان کی شخصیت اور گفتگو کی خصوصیات ہیں۔ مولانا راشدی ملک کی قومی سیاست، دینی جدوجہد اور جہاد افغانستان کے حوالے سے تاریخ کے کئی اہم ادوار کے عینی شاہد بلکہ شریک کار رہے ہیں۔ گزشتہ دنوں کراچی میں ان سے ہونے والی گفتگو کی تفصیلات پیش خدمت ہیں۔ سوال : مدارس میں آپ کے دور طالب علمی اور آج کے ماحول میں کوئی فرق ہے؟ جواب : بہت فرق ہے۔ اس وقت تعلیم کے ساتھ ساتھ ذہن سازی اور فکری تربیت کا بھی اہتمام کیا جاتا تھا۔ وہ جمعیۃ علمائے اسلام کا دور تھا اور آج جیسے کئی مسائل اس وقت نہیں تھے۔ ہماری فکری تربیت خالصتاً تحریک ختم نبوت کے دور میں ہوئی، پھر ۷۰ء کے الیکشن میں جمعیۃ کے لیے کام کیا، جمعیۃ طلباء اسلام کا حصہ بھی رہا۔ اس دور میں سیاسی، تحریکی اور اجتماعی سطح پر کام کرنے کی تربیت کا ماحول تھا۔ اس کی وجہ سے تمام مکاتب فکر کے ساتھ مل کر کام کرنے کا تجربہ بھی رہا۔ سوال : تحریک ختم نبوت اور بعد کی مختلف تحریکوں میں دینی اور سیاسی جماعتوں کے قائدین نے مل کر کام کیا۔ اب اس تعلق کو کس سطح پر دیکھتے ہیں؟ جواب : درمیانی اور نچلی سطح پر کارکنوں کا یہ رابطہ اب بالکل ختم ہوگیا ہے اور صرف اعلیٰ قیادت کی حد تک رہ گیا ہے۔ ۱۹۷۰، ۱۹۷۷، ۱۹۸۴ کے ادوار میں جس طرح م </s>
3cd0bde652b148109c835e71763d6677,<s> علماء کانفرنس پاکستان میں جاری قتل عام کیخلاف اہم فیصلوں میں معاون ثابت ہوگی، علامہ اشفاق وحیدی 18 Apr 2012 0 : 42 اسلام ٹائمز : شیعہ علماء کونسل راولپنڈی کے ضلعی صدر کا اسلام ٹائمز کے ساتھ خصوصی انٹرویو میں کہنا تھا کہ علماء کانفرنس میں تمام تنظیموں کے رہنماؤں کو قومی ایشوز پر اظہار خیال کرنے کیلئے دعوت دی ہے کہ سب آئیں اپنی رائے کا اظہار کریں، الحمد اللہ بہت اچھا فیڈبیک ملا ہے اور امید ہے کہ تمام تنظیموں کے علماء شریک ہونگے۔ علامہ اشفاق حسین وحیدی کا تعلق ضلع راولپنڈی سے ہے اور اس وقت شیعہ علماء کونسل راولپنڈی کے ضلعی صدر ہیں، آپ حوزہ علمیہ قم ایران سے فارغ التحصیل ہیں، قومی معاملات کے حوالے سے اہم ایشوز پر علامہ صاحب گاہے بگاہے اپنی آواز بلند کرتے رہتے ہیں۔ اسلام ٹائمز نے اُن سے شیعہ علماء کونسل کی طرف سے بلائی گئی علماء کانفرنس کے اہداف و مقاصد کے حوالے اہم انٹرویو کیا ہے، جو پیش خدمت ہے۔ ادارہ اسلام ٹائمز : سب سے پہلے یہ بتائیں کہ علماء کانفرنس کے اہداف کیا ہیں اور اس سے کیا نتیجہ لینا چاہ رہے ہیں۔؟ علامہ اشفاق وحیدی : پاکستان بھر سے علمائے کرام کی ایک بڑی تعداد اس پروگرام میں آنا شروع ہو گئی ہے۔ اس وقت بزرگ علمائے کرام کا ایک اہم اجلاس شروع ہو چکا ہے جس میں اہم فیصلے ہونے ہیں۔ ملک بھر کی موجودہ صورتحال اور بالخصوص گلگت بلتستان میں شیعہ نسل کشی اور اس حوالے آئندہ کے لائحہ عمل کا اعلان کیا جائے گا۔ دنیا دیکھ رہی ہے کہ پاکستان میں شیعیان علی ع کو گاجر مولی کی طرح کاٹا جا رہا ہے، ریاستی اداروں نے چپ سادھ لی ہے، کہیں سے کوئی آواز بلند نہیں رہی، ایسے میں ہم سمجھتے ہیں کہ علماء کانفرنس کے اہم فیصلوں کے ذریعہ بے حس حکومت کو مجبور کیا جائے گا کہ وہ شیعیان علی ع کو تحفظ فراہم کرے۔ اسلام ٹائمز : کل کے اس پروگرام میں کتنے علمائے کرام کی شمولیت متوقع ہے۔؟ علامہ اشفاق وحیدی : پاکستان بھر سے تقریباً 4 سے 5 ہزار علمائے کرام اس پروگرام میں شریک ہوں گے۔ کوئٹہ، کراچی، اندرون سندھ، پنجاب سے علمائے کرام کے قافلوں کی آمد کا سلسلہ شروع ہو چکا ہے۔ اسلام ٹائمز : کانفرنس میں کن کن تنظیموں کو بلایا گیا ہے اور اُن کی جانب سے کیا رسپانس ہے، یا مخصوص افراد کو ہی دعوت دی گئی ہے۔؟ علامہ اشفاق وحیدی : ہم نے سب کو دعوت دی ہے، یہ نہیں کیا کہ صرف اپنی پارٹی کے علماء کو دعوت دی </s>
4d9fec17eec219d1b09fe77c091d4728,<s> مہتاب اکبر راشدی سے ایک مکالمہ مہتاب اکبر راشدی 3 مارچ 1947 کو نوڈیرو میں پیدا ہوئی۔ انہوں نے گورنمنٹ گرلز کالج حیدرآباد سے بی اے کیا۔ سندھ یونیورسٹی سے پولیٹیکل سائنس میں ماسٹر کیا۔ انہوں نے لندن سے بین الاقوامی تعلقات میں ایم اے کی ڈگری حاصل کی۔ 1981 میں مہتاب اکبر راشدی کی شادی بیوروکریٹ اکبر راشدی سے ہوئی، بعد ازاں وہ بھی بیوروکریسی میں شامل ہوگئیں اور تعلیم، اطلاعات اور ثقافت سمیت متعدد محکموں سے وابستہ ہوگئیں۔ 2004 میں، صدر پاکستان نے ان کی خدمات کے لئے انھیں پرائیڈ آف پرفارمنس سے نوازا۔ مہتاب اکبر راشدی وہ 2013 کے پاکستانی عام انتخابات میں خواتین کے لئے مخصوص نشست پر پاکستان مسلم لیگ ( ف ) کی امیدوار کے طور پر سندھ کی صوبائی اسمبلی کے لئے منتخب ہوئیں۔ ہم سب : لہجے کا دھیماپن اور الفاظ میں اتنی پختگی، یہ ہنر کہاں سے سیکھا؟ مہتاب اکبر راشدی : ( ہنس کر ) یہ سب آپ کی محبت ہے، دراصل والدین کی تربیت اور مطالعے کے شوق کی وجہ سے میرے انداز میں یہ سب کچھ آگیا ہے۔ ہم سب : آپ اور پاکستان ہم عمر ہیں، وطن عزیز کے مستقبل سے کتنا مطمئن ہیں؟ مہتاب اکبر راشدی : مطمئن تو بالکل بھی نہیں ہوں، بدقسمتی سے ہم نے اپنی غلطیوں سے کچھ نہیں سیکھا، ہمارے یہاں باقاعدہ جمہوریت کبھی نہیں آئی، جب تک مکمل اور باقاعدہ جمہوریت نہیں آئے گی میں پاکستان کے مستقبل سے مطمئن نہیں ہوں گی، جیسے ماضی میں باریاں لگی تھیں، سب اپنے مفاد میں لگے رہے پی پی پی حزب اقتدار میں آئی تو مسلم لیگ نون ان کی اتحادی بن گی، ن لیگ حزب اقتدار میں آئی تو پی پی نے فرینڈلی اپوزیشن کا کردار ادا کیا، ان دونوں جماعتوں نے کراچی ایم کیو ایم کے حوالے کرکے کراچی کا بیڑا غرق کیا جبکہ ملک کا ستیاناس خود مارا، اب تحریک انصاف کی حکومت کو ہی دیکھ لیں کوئی گورننس نہیں ہے حد ہے بات کرنے تک کی تہذیب نہیں ہے، پھر میں کیسے پاکستان کے مستقبل سے مطمئن ہو جاؤں۔ ہم سب : سیاست میں آنے کا اتفاق کیسے ہوا؟ مہتاب اکبر راشدی : پیر پگاڑا صاحب نے مجھے یہ ذمے داری دی اور لاڑکانہ کی سیٹ سے کھڑا کیا جس کی صورتحال سب کے سامنے ہے، 2013 کے عام انتخابات میں، میں لاڑکانہ شہر سے کھڑی ہوئی تھی اس صورت میں تین دن میں وہاں کا رزلٹ سامنے آیا جبکہ فریال تالپور شہر سے دور </s>
5cbfca94cbb5b548ee1573932a1eeffc,<s> آج جن کو ہمیں جاننے کا موقع ملے گا، وہ کسی تعارف کے محتاج نہیں،آپ کا شمار پرانے اردو بلاگران میں ہوتا ہے۔ آپ نے اردو بلاگنگ کا آغاز 2005کے آغاز میں کیا۔ اور اب تک اردو بلاگنگ کر رہے ہیں۔ ۔ آپ ہنس مکھ ہونے کے ساتھ ساتھ حاضر جواب بھی ہیں۔ تو آئیں وقت ضائع کیے بنا جہانزیب اشرف سے ملتے ہیں۔ خوش آمدید جہانزیب شکریہ جہانزیب سب سے پہلے ہم آپ سے اردو اور اردو بلاگنگ کے حوالے سے بات کرتے ہیں۔ 1۔ یہ بتائیں کہ آپ نے اردو بلاگنگ کب شروع کی؟ تیس جنوری 2005 بروز اتوار، اور یہ رہی پہلی تحریر ۔ 2۔ آپ کو اردو بلاگنگ کا خیال کیسے آیا اور اس وقت اردو بلاگنگ میں کن مسائل کا سامنا رہا؟ ایویں ایں بیٹھے بیٹھے خیال آ گیا، بلاگ کا مجھے کچھ عرصہ پہلے ہی پتہ چلا تھا، اس سے پہلے میں فری ویب ہوسٹ اور جیو سٹیز پر اپنا صحفہ بناتا رہتا تھا، مٹاتا رہتا تھا تو مجھے بلاگ سپاٹ کا معلوم ہوا، وہاں صحفہ بنانے کے بعد میں نے گوگل پر تلاش کی تب ایک بلاگ ہوتا تھا اردو ملٹی میڈیا کے نام سے، وہاں پر ٹپس تھیں کہ صحفہ کو اردو میں کیسے ڈھالا جا سکتا ہے، وہاں سے اردو بلاگ رِنگ کا پتہ چلا تو ضیاء، زکریا، آصف، دختر از پاکستان، کنول، نبیل ،دانیال اور قدیر کے بلاگ دیکھے۔ اصل میں وقت گزارنے کے لئے میں جب سے امریکہ آیا ہوں، آن لائن رہنا سب سے بہتر آپشن تھی جو پہلے چیٹ رومز پھر پاکستانی فورمز اور آخر میں بلاگ ۔ لیکن جب سے میں نے بلاگستان میں داخل ہوا اُس کے بعد باقی سب چھوٹتا گیا، اور اب حالت یہ ہے کہ میں دو تین ہفتے بعد کہیں اپنے مسینجر پر ہوتا ہوں وہ بھی چھپ چھپا کر بیٹھا رہتا ہوں ۔ اور مسائل کے بارے میں، شروع میں وہی مسائل درپیش تھے جو ہر بلاگر کو پیش آتے ہیں، صحفہ کا خط، صحفہ کی سمت اور پھر قاری نہ ہونے کا رونا، لیکن مسائل پیش ہوں تبھی اُن کا حل نکلتا ہے۔ 3۔ بلاگنگ شروع کرتے ہوئے کیا سوچا تھا؟ صرف بلاگ لکھنا ہے یا اردو بلاگنگ کو فروغ دینے کا مقصد پیش نظر تھا؟ میرا اولین مقصد وقت گزارنا تھا، جو بلاگ سے احسن طریقہ سے پورا ہوتا رہا۔ باقی اردو کو فروغ کی بات تو میں اپنے </s>
9d56f7548240ebfa730c3f936d5384c7,<s> قمر عباس جعفری ان دنوں پاکستان، امریکہ اور کئی بین الاقوامی میڈیا چینلز پر نومنتخب امریکی صدر ڈونلڈ ٹرمپ اور پاکستان کے وزیر اعظم نوازشریف کے درمیان ٹیلی فون پر ہونے والی بات چیت اس وجہ سے موضوع سخن بنی ہوئی ہے کہ مسٹر ٹرمپ اپنی انتخابی مہم کے دوران دہشت گردی کے حوالے سے امریکہ میں مسلمانوں کی آمد پر پابندی اور بعض اسلامی ملکوں کے خلاف سخت بیانات دیتے رہے ہیں۔جب کہ نوازشریف کے ساتھ ان کی گفتگو بہت دوستانہ اور بے تکلفانہ تھی ۔ جس پر امریکہ کے کئی زمہ دار حلقوں کی جانب سے یہ کہتے ہوئے تنقید کی گئی کہ پاکستان کے ساتھ امریکہ کے تعلقات پیچیدہ اور ناہموار رہے ہیں ، خاص طور پر سلامتی امور کے حوالے سے۔ یہ بھی کہا گیا کہ وزیر اعظم ہاؤس کی طرف سے ایک منتخب رہنما کی گفتگو کی تفصیلات عام کرنا سفارتی پروٹوکولز کی خلاف ورزی تھی۔ دونوں راہنماؤں کی اس ٹیلی فونک بات چیت کے متن پر مبنی پر یس ریلز وزیر اعظم ہاؤس سے جاری کیا گیاتھا، جب کہ ٹرمپ کمپین کی جانب سے دونوں رہنماوں کے درمیان ٹیلی فونک رابطے کی تفصیلات نہیں بتائی گئیں۔ یہ رابطہ کیسے ہوا ، امریکی حلقوں میں اس سلسلے میں ایک نام لیا جا رہاہے اور وہ نام ہے ساجد تارڑ۔ ساجد تارڑ مسلمز فار ٹرمپ نامی تنظیم کے عہدے دار اور ڈونلڈ ٹرمپ کے حامی ہیں۔ وائس آف امریکہ سے گفتگو کرتے ہوئے ان کا کہنا تھا کہ جب سے ٹرمپ صدر منتخب ہوئے ہیں، وہ پاکستان کے سرکاری حکام سے رابطے میں ہیں۔ اس سوال کے جواب میں کہ بعض حلقوں میں یہ کہا جا رہا ہے کہ پاکستانی وزیر اعظم نواز شریف کی نو منتخب امریکی صدر، ٹرمپ کیلئے، ٹیلی فون کال کا انتظام اُنہوں نے کروایا تھا، اس میں کتنی حقیقت ہے۔ ساجد تارڑ نے کہا کہ تھینکس گیونگ سے پہلے ، پاکستان سے بھی اور یہاں سے بھی، کسی' نے مجھ سے کہا کہ نواز شریف، پاکستان کے بارے میں نو منتخب صدر سے بات کرنا چاہتے ہیں ، تو یہاں سے انہیں ٹیلی فون کال چلی جائے یا وہ یہاں کال کر لیں۔ اس پر میں نے پچھلے پیر کو مسٹرٹرمپ کی کیمپین کو ایک پیغام بھیجا، اور میں سمجھتا ہوں کہ میرے پیغام پر ہی یہ سب کچھ ہوا۔ ساجد تارڑ کاتفصیلی انٹرویو سننے کے لیے نیچے دیئے ہوئے لنک پر کلک کریں۔ </s>
f31a17745bb0f49e29a753eeb5e0ed10,<s> مجلس وحدت مسلمين کے مرکزي ڈپٹي سيکريٹري جنرل علامہ سيد حسن ظفر نقوي کا خصوصي انٹرويو وحدت نيوز ( مانٹرنگ ڈيسک ) علامہ سيد حسن ظفر نقوي کا تعلق شہر قائد کراچي سے ہے۔ وہ ايران کي مقدس سرزمين قم المقدس کے فارغ التحصيل ہيں، دنيا بھر ميں انقلابي مجالس پڑھنے کے حوالے سے مشہور ہيں، کراچي سے خصوصي طور پر علامہ ناصر عباس جعفري کا ساتھ دينے کيلئے اسلام آباد ميں لگائے گئے ہڑتالي کيمپ ميں تقريباً 70دن تک موجود رہے، تاہم عارضہ قلب کي تکليف ہونے کے باعث تين دن اسلام آباد کے مقامي اسپتال ميں زيرعلاج رہے، جہاں ان کي انجيوگرافي کي گئي اور بعد ميں انہيں ڈاکٹرز کي ہدايت پر کراچي منتقل کر ديا گيا۔ علامہ حسن ظفر نقوي نے 70 دن تک مظلومين کي آواز بلند کرنے ميں کوئي کسر نہيں چھوڑي۔ سوال : 13 مئي سے شروع ہونيوالي اس بھوک ہڑتال سے ابتک کيا اہداف حاصل ہوئے ہيں؟ علامہ سيد حسن ظفر نقوي : مختصراً يہ بتاتا ہوں کہ ہميں يہ کاميابي ضرور ملي ہے کہ لوہے کے کانوں پر لوہے برسانہ شروع کر ديئے ہيں، پوري دنيا ميں ہماري جدوجہد کي بات ہو رہي ہے، عالمي سطح پر اس معاملے کو پذيرائي ملي ہے، مظلوموں کي بات کو اب سنا جا رہا ہے، يہ اسي طويل جدوجہد کا نتيجہ ہے، ابھي نامعلوم کہ کتنے دن اور بيٹھنا پڑے، يہ صبر آزما تحريک ہوتي ہے، ديکھئے کہ کاميابي کے رمز کيا ہيں؟ جب سيلاب آتا ہے تو بڑي بڑي چيزيں بہا کر ساتھ لے جاتا ہے، ليکن پتھر اپنے مقام پر باقي رہتا ہے، ليکن جب اسي بڑے پتھر پر مسلسل تين چار مہينے پاني کا قطرہ ايک مقام پر گرتا رہے تو اس جگہ پر ايک سوراخ بن جاتا ہے۔ يہ پھوک ہڑتال بھي اس قطرے کي ماند ہے، سمندر کا پاني تو ايک بار آ کر چلے جائيگا، ليکن اس بڑے پتھر کا کچھ نہيں بگاڑ سکے گا، ليکن قطرہ اس پر ضرور اثر ڈالے گا، يہ بھوک ہڑتال کا خيمہ بھ </s>
