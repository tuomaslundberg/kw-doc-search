id,token
c053e5244b1c1ae9c3892bab2015e3ca,<s> تازہ ترین علی سجاد شاہ سے ایک مکالمہ ۔۔۔۔۔۔ خرم سہیل تعارف پاکستانی سینما میں سجاد علی شاہ بطور پروڈیوسر، ڈائریکٹر اور رائٹر ایک عمدہ اضافہ ہیں۔ یہ پیشے کے لحاظ سے صحافی، بلاگر اور کہانی نویس ہیں۔ سوشل میڈیا پر ابو علیحہ کے نام سے متحرک ہیں اور سیاسی طنز و مزاح لکھنے میں ان کو مہارت حاصل ہے۔ ان کی ایک کتاب ’’میں خمیازہ ساحل کا‘‘ شایع ہونے کے بعد مقبول ہوئی، اب تک اس کے دو ایڈیشن شایع ہوچکے ہیں۔ اس کتاب میں مضامین، کہانیاں، شاعری اور دیگر نوعیت کی تحریریں ہیں۔ انہوں نے بطور پروڈیوسر، ڈائریکٹر اور رائٹر پہلی فلم ’’عارفہ‘‘ بنائی، جس کا نام بدل کر ’’تیور‘‘ رکھا گیا ہے، یہ فلم عنقریب ریلیز ہو جائے گی۔ اس کے بعد ان کی تیسری فلم ’’پٹاخے‘‘ ایک مزاحیہ فلم ہے، جو مکمل ہونے کے بعد بالترتیب ریلیز ہوگی۔ ابھی حال ہی میں ان کی ریلیز ہونے والی فلم ’’کتا کشا‘‘ کو باکس آفس پر بہت کامیابی ملی ہے، جس سے اندازہ ہوتا ہے کہ عوام میں ان کی بنائی ہوئی فلم پسند کی گئی ہے۔ اس کے علاوہ ان کی کئی فلمیں پروڈکشن کے مراحل میں ہیں۔ علی سجاد شاہ کی سینما کے لیے بے چینی یہ بتاتی ہے کہ مستقبل قریب میں یہ پاکستانی سینما میں مزید مصروف ہونے والے ہیں، جس کا اندازہ ان کی حالیہ فلموں سے ہوتا ہے، جن کو مختصر بجٹ میں بنا کر فوری طور پر ریلیز کرنا ہے۔ بطور فلم ساز یہ ان کا پہلا اور تفصیلی انٹرویو ہے، جس میں انہوں نے اپنی زندگی کے پیشہ ورانہ اور ذاتی گوشوں پر کھل کر بات کی ہے۔ اس مکالمے کو پڑھ کر یہ بھی پتہ چلتا ہے کہ ایک نیا فلم ساز کیا سوچ رہا ہے۔ یہ مکالمہ آپ کے لیے حاضرِ خدمت ہے۔ س : آپ کی شہرت فلمی دنیا میں ایک ایسی فلم سے ہے، آج تک جو ریلیز ہی نہیں ہوئی، جس کا نام’’عارفہ ‘‘ہے، تو آپ اس شہرت سے کیسے لطف اندوز ہوئے؟ ج : یہ شہرت سے زیادہ بدنامی تھی اور اس کو کیا کہہ سکتے ہیں۔ میری وہ فلم اور اس کی کہانی بہت ہی عمدہ ہے، لیکن اس کے متعلق کچھ غلط فہمیاں پیدا ہو گئیں، جس کی وجہ سے اس فلم کا تاثر منفی ہو گیا، ورنہ درحقیقت فلم میں ایسا کچھ بھی نہیں تھا۔ میں بہت کم عمری سے پاگلوں کی طرح فلمیں دیکھتا آیا ہوں </s>
d1d2e25667d01a0b971851a91ee55a46,"<s> مشہور و معروف ماڈل اور سنگر ماشا کا قبول اسلام ماشا الیکنا روس کی مشہور و معروف ماڈل تھیں ۔ روسی زبان بولنے والوں میں ماشا کا نام کسی تعارف کا محتاج نہیں ہے ۔ دو سال پہلے اس کا شمار ماڈلنگ اور اداکاری کے شعبے میں صف اوّل کے ایکٹروں اور خوبصورت ماڈلوں میں ہوتا تھا ۔ ماسٹا کا فائبریک نامی میوزیکل گروپ روس میں شہرت کی بلندیوں پر فائز تھا ۔ روس کی رقص و موسیقی کی سابق آرٹسٹ ماشا الیکینا نے شوبز کے شعبے کو خیر آباد کہہ کر باقاعدہ حجاب پہن لیا ہے اور وہ اس وقت مختلف اسکولوں میں تدریس کا کام کر رہی ہیں ۔ ماشا کا کہنا ہے کہ وہ جھوٹی نمود و نمائش سے سخت متنفر ہے اور موجودہ کیفیت میں اسے بے حد آرام و سکون میسر ہے ۔ ماشا کا درج ذیل انٹرویو روس ویب سائیٹ islam . ru کے لئے لیا گیا تھا جسے اردو ترجمے کے ساتھ پیش کیا جا رہا ہے ۔ سوال : کیا وجہ ہے کہ آپ نے اپنی شہرت ، کامیابیوں اور محبوبیت کو خیر آباد کہہ کر اسلام اختیار کر لیا ؟ ماشا کا جواب : خداوند عالم کے لطف و کرم سے میں نے اس کی جانب قدم بڑھایا ہے بے شک یہ خداوند عالم کا ارادہ و معیشت تھی ۔ سوال : جب آپ ایک معروف سنگر تھیں کیا آپ نے اس وقت تصور بھی کیا تھا کہ کبھی دین اسلام کے دائرے میں آ جائیں گي ، نماز پڑھیں گی ، روزے رکھیں گی اور حج ادا کریں گی ؟ ماشا : میرے ذہن کے گوش و کنار میں کبھی اس طرح کا تصور بھی نہیں آیا تھا کہ ایک دن حج پر جاؤں گی اور آب زمزم جیسا میٹھا اور متبرک پانی پیوں گي ۔ سوال : کیا مسلمان ہونے کے لئے آپ نے جو راستہ طے کیا وہ طویل اور سخت تھا ؟ ماشا : مجھے مسلمان ہوئے دوسال ہوگئے ہیں ۔مجھے ایک دن پتہ چلا کہ میری ایک بہترین دوست ایک حادثے کے بعد "" کامے "" میں چلی گئی ہے ۔مجھے سمجھ نہیں آ رہی تھی کہ میں کیسے اس کی مدد کروں میں نے اس دن پہلی بار نماز ادا کی اور دعا کے لئے ہاتھ بلند کئے اور خدا سے مدد کی درخواست کی ۔اگلے روز اس دوست نے مجھے ٹیلی فون کیا اور کہا میں نے تمہیں بے ہوشی کی حالت میں دیکھا کہ تم میری بہت زیادہ مدد کر رہی ہے ۔اس کی بات سن کر میرے اوپر سخت گریہ طاری ہوگیا کیونکہ پہلی بار خدا سے میں نے کوئی چیز طلب </s>"
