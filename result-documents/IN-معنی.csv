id,token
683b141ab64a518957db28bc3edc59b2,"<s> لوئجی پیرآندیلو لوئجی پیرآندیلو اطالوی : [luˈi : dʒi piranˈdɛllo]، ( پیدائش : 28 جون 1867ء - وفات 10 دسمبر 1936ء ) اٹلی کے بین الاقوامی شہرت یافتہ ڈراما نگار، افسانہ نگار اور ناول نگار اور 1934ء کے ادب کے نوبل انعام یافتہ مصنف ہیں[1]۔ حالات زندگی و ابتدائی تعلیم[ترمیم] لوئجی پیرآندیلو 28 جون 1867ء کو سسلی، اٹلی میں گندھک کے تاجر کے گھر پیدا ہوئے۔[1] انہوں نے ابتدائی تعلیم گھر پر ہی حاصل کی۔ 1880ء میں پیآندیلو کے والدین سسلی کے صد مقام پالیرمو میں سکونت پزیر ہو گئے جہاں انہوں نے ہائی اسکول کی تعلیم مکمل کی۔ اعلیٰ تعلیم[ترمیم] 1887ء میں روم یونیورسٹی اٹلی، 1888ء میں بون یونیورسٹی جرمنی میں داخل ہوئے جہاں انہوں نے فلسفہ میں ڈاکٹریٹ کی ڈگری حاصل کی۔[2] ادبی خدمات[ترمیم] لوئجی پیرآندیلو بہت بڑا ڈراما نگار تھا۔ ڈراموں کی شہرت کی وجہ سے اس کے افسانے طویل عرصہ لوگوں کی نظروں سے اوجھل رہے حالانکہ پیرآندیلو بتنا بڑا ڈراما نگار تھا، اتنا بڑا افسانہ نگار بھی تھا۔ اس نے اپنی زندگی میں 500 پانچ سو سے زائد کہانیاں لکھیں جو تیرہ مجموعوں کی صورت میں شائع ہوچکی ہیں۔ لوئجی پیرآندیلو آفاقی تاثیر رکھنے والا مصنف ہے۔ اس کی کہانوں میں انسانی رشتوں کی ان سچائیوں کا معنی خیز اظہار ہے جن سے معاشرہ تعمیر ہوتا ہے اور انسانی زندگی کا نقشہ بدل جاتا ہے۔ پیرآندیلو کا لازوال ڈراما "" چھ کردارخالق کی تلاش میں"" دنیائے ادب کے عظیم ڈراموں میں شمار کیا جاتا ہے۔ پیرآندیلو نے 50 سے زائد ڈرامے لکھے۔ اس کے علاوہ انہوں نے بے شمار افسانے، ناول اور شاعری کے مجموعہ تخلیق کے ۔[3] اعزازات[ترمیم] لوئجی پیرآندیلو کی ادبی خدمات کے صلے میں 1934ء میں نوبل انعام برائے ادب دیا گیا[1]۔ وفات[ترمیم] دنیائے ادب کے عظیم ڈراما نگار اور افسانہ نگار لوئجی پیرآندیلو 10 دسمبر 1936ء کو روم، اٹلی میں انتقال کر گئے[2]۔ حوالہ جات[ترمیم] - ^ ا ب پ لوئجی پیرآندیلو، نوبل </s>"
e57169aaef58a565dfa3f2312d2c6d2b,<s> پمبہ کوشک پمبہ کوشک ( انگریزی : Pembe Köşk ) ( معنی : گلابی حویلی ) انقرہ، ترکی کے چانکایا ضلع میں ایک عثمانی دور کا گھر ہے، جو شہر کی قدیم ترین حویلی ہے اور یہ ترک صدر عصمت انونو کا 1925ء سے 1973ء تک گھر تھا۔ عصمت انونو نے 1924U میں یہ حویلی خریدی اور اسے مصطفٰی کمال اتاترک کی اسٹریٹجک میٹنگز کے ساتھ ساتھ کنسرٹس، گیلری کے افتتاح، پول اور شطرنج کے مقابلوں اور شہر کی پہلی ڈانس پارٹی کے لیے 22 فروری 1927ء کو استعمال کیا۔ اس عمارت میں اب عصمت انونو کے ذاتی سامان اور سفارتی تصاویر کا ایک عجائب گھر ہے جسے کبھی کبھار عوام کے لیے کھولا جاتا ہے۔ </s>
