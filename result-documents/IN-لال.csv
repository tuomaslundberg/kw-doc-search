id,token
9fba65e3e2086130a060ef241a305d6f,<s> شراب شراب الکحل والی اک شربت اے جینوں انگوراں دے خمیری رس توں بنایا جاندا اے۔ انگوراں دا رس بنا مٹھے، انزائم تیزاب یا پانی دے اپنی کیمیائی پدھر نوں اکو رکھدیاں ہویاں اندروں پلٹدا اے۔ خمیر اوہدے اندر کھنڈ نوں الکوحل تے کاربن ڈائی آکسائڈ وج پلٹ دیندا اے۔ انگوراں دیاں وکھریاں ونڈاں تے وکھرے خمیر وکھرے سواد تے رنگاں دیاں شراباں بناندے نیں۔ انگوراں توں علاوہ کسے ہور شے نال بنی شراب نال اوس شے دا ناوی اندا اے۔ چٹی شراب، لال شراب تے گلابی شراب مشہور ونڈاں نیں۔ شراب انگوراں دی اک ونڈ شراب انگور دے دانیاں توں بنائی جاندی اے۔ شراب اک لمبے جر توں انسانی رہتل وچ ورتی جارئی اے۔ 6000 م پ وچ پہلے ایہدا بنان تے ورتن کوہ قاف دے دیس جارجیا وچ ہویا۔ ایتھوں ایہدا پین تے ورتن ایران، ہندستان، ینان تے فیر یورپ ول گیا۔ ایس نوں چوکھا پی کے انسان اپنے ہوش کما دیندا اے تے ایس لئی ایس دا پین اسلام وج روکیا گیا اے۔ اردو فارسی شاعری وچ ایہدے جوکھے قصیدے نیں۔ فرانس، اٹلی شراب بنان والے وڈے دیس نیں۔ تریخ[لکھو] شراب بنان دی اک لمی تے پرانی تاریخ اے۔ ایہ اج توں 5000 م پ پہلے ایران یا 6000 م پ ورے پہلے جارجیا وچ پہلی واری بنائی گئی سی۔ 4500 م پ پہلے ایہ بلقان اپڑیا تے پرانے یونان تھریس تے روم وج ایہ عام سی۔ شراب نے موہبی سوچاں نوں وی کوڑے رنگ نال رنگیا اے۔ یونانی دیوتا ڈایونائیسس تے اوسے پدھر دا رومی دیوتا باکچس شراب دے وکھالے سن۔ پرانے نشاناں توں پتہ چلدا اے جے انگوراں توں شراب بنان دا کم سب توں پہلے 8000 ورے پہلے کوہ قاف تے لیندے ایشیاء دے وشکارلے تھاں وچ ٹریا۔ ایتھے </s>
